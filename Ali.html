
<!doctype html>
<html>
    <head><title>Anj Haider Ali Basti</title>
        <style>
        
        
        </style>
    </head>
    <body>
        <a href="nocat.html">Back </a>
<h2>As-Shaam</h2>
<br>
<p>kisi bemaar ke hoton pe raha ek hi naam<br>
haaye ash-shaam haaye ash-shaam haaye ash-shaam<br>
<br>
jabaja koocha-o-bazaar may logon ka hujoom<br>
jaise melay ka sama jaise kisi eid ki dhoom<br>
aur zanjeer may jakda hua mazlom imam<br>
haaye ash-shaam....<br>
<br>
nok-e-naiza pa wo quran sunatay huye sar<br>
apne chehro ko wo balon se chupatay huye sar<br>
aur is haal may phir umme habiba se kalam<br>
haaye ash-shaam....<br>
<br>
saat-so kursi nasheeno se bhara wo darbar<br>
haram-e-shah ke hamrah wo bekas lachaar<br>
usi laghar ke garajtay huye lehjay ko salaa<br>m
haaye ash-shaam....<br>
<br>
tasht may farq-e-shahe deen pa wo hakim ki chadi<br>
dil-e-bemaar pa wo lamha qayamat ki ghadi<br>
zabt ki aakhri had paar hai imamat ka qayaam<br>
haaye ash-shaam....<br>
<br>
sab aseero ke liye ek andhera zindan<br>
is andheray may tadap kar kisi bachi ka fughan<br>
kis ko neend aayegi aise may kahan ka aaraam<br>
haaye ash-shaam....<br>
<br>
raat ke pichlay peher baap ko jo roti thi<br>
margayi shaam ke zindan may phir wo bachi<br>
ek bhai pe guzartay rahay kya kya aalaam<br>
haaye ash-shaam....<br>
<br>
baad-e-aashur jo rota raha chalees baras<br>
zehr-e-hashaam say mara gaya aakhir bekas<br>
aakhri waqt bhi shahid yehi kehta tha imam<br>
    haaye ash-shaam....<br></p>
<br><br><br>


<h2>Ay Mashko Alam</h2>
<br>
<p>ay mashk-o-alam hazrat-e-abbas kahan hai<br>
saqqa-e-haram hazrat e-abbas kahan hai<br>
<br>
sab ahle haram dekh rahay hai shah-e-deen ko<br>
har aankh hai nam hazrat-e-abbas kahan hai<br>
ay mashk-o alam....<br>
<br>
yun pyas ki shiddat se bilakti hai sakina<br>
ruk jaaye na dam hazrat-e-abbas kahan hai<br>
ay mashk-o alam....<br>
<br>
shabbir jawan laashe pisar kaise uthaye<br>
gehra hai ye gham hazrat e-abbas kahan hai<br>
ay mashk-o alam....<br>
<br>
dilband-e-ali fatima zehra ke dulaare<br>
behno ka bharam hazrat-e-abbas kahan hai<br>
ay mashk-o alam....<br>
<br>
shabbir se ye ghurbat-e-shabbir ne poocha<br>
ay shah-e-umam hazrat-e-abbas kahan hai<br>
ay mashk-o alam....<br>
<br>
halq-e-shahe mazloom hai aur shimr ka khanjar<br>
ab waqt hai kam hazrat-e-abbas kahan hai<br>
ay mashk-o alam....<br>
<br>
kuch deyr may hojayegi ab shaam-e-ghareeba<br>
ay dasht-e-sitam hazrat-e-abbas kahan hai<br>
ay mashk-o alam....<br>
<br>
kano se gowhar khaynchne qaimo ko jalane<br>
badhtay hai qadam hazrat-e-abbas kahan hai<br>
ay mashk-o alam....<br>
<br>
ek lashkar-e-ashraar muqaabil pe hai shahid<br>
narghay may hai hum hazrat-e-abbas kahan hai<br>
    ay mashk-o alam....<br></p>
<br><br><br>
        
        <h2>Kaun Kafir Hai</h2>
<br>
<p>kaun kaafir hai kaun momin hai<br>
waqt aane pe faisla hoga<br>
baat khul jayegi qayamat may<br>
jab adalat ka saamna hoga<br>
<br>
zul asheera say hajj-e-aakhir tak<br>
kis ko waris kiya muhammad ne<br>
kis ne tareekh ko badal daala<br>
ye bhi taareekh  may likha hoga<br>
kaun kaafir hai....<br>
<br>
mas-ala baagh ka nahi hargiz<br>
mas-ala id-eaey haq ka hai<br>
kis ki takzeeb kaun karta hai<br>
bas isi pe mubahila hoga<br>
kaun kaafir hai....<br>
<br>
kisko le aaye ho jamal walo<br>
kuch to rakho rasool ki hurmat<br>
maareka aur imame waqt ke saath<br>
aakhir anjaame kaar kya hoga<br>
kaun kaafir hai....<br>
<br>
badshahat ko sabse pehli baar<br>
kis ne pehnai deen ki poshak<br>
kab khilafat malukiat may dhali<br>
kam se kam ab to sochna hoga<br>
kaun kaafir hai....<br>
<br>
kis ke daaman pe khoon ke dhabbe hai<br>
shehre baghdad naam batlade<br>
unki nasle sawaal karti hai<br>
jinko deewar may chuna hoga<br>
kaun kaafir hai....<br>
<br>
khair to khair shar bhi acha hai<br>
kaun samjhay ye falsafa kya hai<br>
ek hi saath haq-o-baatil se<br>
kaise raazi bhala khuda hoga<br>
kaun kaafir hai....<br>
<br>
jis ki takhleeq ka sabab giriya<br>
jis kay vird zaban ali maula<br>
us ko nabood kar sakega kaun<br>
jis ki ta-eed may khuda hoga<br>
kaun kaafir hai....<br>
<br>
qalb par jinke mohr lag jaye<br>
phir inhay saeyban naseeb kahan<br>
ibn-e-zehra ke ronay walon par<br>
hashr tak saaya-e-kisa hoga<br>
kaun kaafir hai....<br>
<br>
majlis-e-gham hai fatima bhi hai<br>
matam-e-shah-e-karbala hoga<br>
ay azadaar ashk-e-gham tera<br>
nazr-e-rumaal-e-syyeda hoga<br>
kaun kaafir hai....<br>
<br>
jab sina khaynchne chaley hogay<br>
akbar-e-nawjawan ke seene se<br>
aastinay ulat ke sarwar ne<br>
kis tarha ya ali kaha hoga<br>
kaun kaafir hai....<br>
<br>
sirf mashk-o-alam liye shabbir<br>
aaye hongay furaat se jis dam<br>
bint-e-shahe zaman ke haathon se<br>
khaali kuza bhi gir gaya hoga<br>
kaun kaafir hai....<br>
<br>
dil larazta hai aankh roti hai<br>
tharthari si badan may hoti hai<br>
shah ka haal kya hoga<br>
teer asghar ko jab laga hoga<br>
kaun kaafir hai....<br>
<br>
ambiya saans rok kar shahid<br>
tak rahay hai hussain ki surat<br>
garm rayti pe zer-e-khanjartak <br>
ab sajda ye aakhri ada hoga<br>
kaun kaafir hai....</p>
<br><br><br>
<h2>Tuh Lay azalo</h2>
<br>
<p>tu la-yazalo lamyazal hai aadil-o-qadeem hai<br>
sagheer hai khabeer hai  haseeb hai kareem hai<br>
jaleel hai nabeel hai qareeb hai aleem hai<br>
khuda-e-zuljalaal tera aytebaar hai hussain<br>
zameen par zameer-o-zarf ki pukar hai hussain<br>
<br>
mere khuda tera nabi habeeb-o-sadiq-o-ameen<br>
bisaat-e-kayanat par wo tajdaar-e-mursalin<br>
wohi hai noor-e-awwali wohi hai aql-e-awwali<br>
usi rasool-e-haq ke deen ka hisar hai hussain<br>
saji hai jisse bazm-e-kun woh zar nigar hai hussain<br>
<br>
habib-e-kirdigar ka shareek-e-kaar murtuza<br>
ke jis ki nasl may chala hidayato ka silsila<br>
koi usay wali kahey koi usay kahey khuda<br>
usi ali ki be-niyam zulfiqar hai hussain<br>
jo maut par jhapat padey woh shehsawar hai hussain<br>
<br>
ali ke ghar ki zaib-o-zain gham gusar fatima<br>
woh shaami-e-mubahila bhi aur markaz-e-kisa<br>
fidak pe apne haq ko jis ne be-jhijhak talab kiya<br>
usi batool ka sukoon hai qaraar hai hussain<br>
usi ki tarbiyat ka ek shaahkar hai hussain<br>
<br>
woh syyeda ki parwarish ka ek aaina hassan<br>
ali she-aar mustufa mizaaj teergi shikan<br>
kuja ameer-e-shaam aur kuja imam-e-kam sukhan<br>
usi hassan ke sabr-o-zabt ka nikhar hai hussain<br>
shadeed habs may hawaye khushgawar hai hussain<br>
<br>
hassan ek saath ay hussain tu bhi syed-e-arab<br>
fazeelaton ke baab may hai tu bhi haashmi laqab<br>
hussain sab say mo'tabar hai tera shajra-e-naqab<br>
sadaf say jo bhi hai guhar wo aabdar hai hussain<br>
ke tera khaan wada sab se shandar hai hussain<br>
<br>
hussain kul payambaro ki mehnato ka naam hai<br>
hussain se azaan hai sujud hai qayam hai<br>
hussain tujh pe hashr tak durood hai salaam hai<br>
nizaam-e-dohr ka tujhi pa inhisar hai hussain<br>
mashiat-e-khuda pa tujh ko ikhtiyar hai hussain<br>
<br>
hussain teri thokaro may masnad-e-yazeed hai<br>
hussain tere gham may jis ne jaan di shaheed hai<br>
hussain tera munharif laeen hai paleed hai<br>
jahan may nasl-e-shimr ab bhi barqarar hai hussain<br>
ke jisko tera tazkira bhi nagawar hai hussain<br>
<br>
chali jo teri teygh kufr moo chupa ke rehgaya<br>
yame furaat may mulukiyat ka qasr beh gaya<br>
zameer-e-muftiyane deen farosh bhi ye kehgaya<br>
payambarana azmato ka wirsadar hai hussian<br>
bana-e-la ilaha deen-e-kirdigar hai hussain<br>
<br>
sabil taziye alam  juloos-o-matame aza<br>
majal hai jo ruk sakay ye majliso ka silsila<br>
sabab is ehtimam ka faqat dua-e-syeda<br>
har ek bargaah teri yadgaar hai hussain<br>
zameen par har deyar ab tera deyar hai hussain<br>
<br>
yazidiyat ko rond kar basayi tune karbala<br>
lahoo ki boond boond par banayi tune karbala<br>
mata-e-tishnagi liye sajayi tune karbala<br>
har ek zehn-e-hur pe tera iqtedaar hai hussain<br>
qadam qadam pe sabr tera ashkaar hai hussain<br>
<br>
shabeeh-e-mustafa ke qalb may sina utar gayi<br>
katey jo bazuey jari to alqama bhi ro padi<br>
chala jo naawak-e-sitam to zindagi laraz uthi<br>
tere labo pe phir bhi shukr-e-kirdigaar hai hussain<br>
bureedah sar buland ho ke bawaqaar hai hussain<br>
<br>
tere qayam jal gaye nabi ka ghar ujad gaya<br>
jala kisi ka payrahan kisi ki chin gayi rida<br>
musafirat k edasht may luta hua woh qaafila<br>
kisi yateem ko chacha ka intezar hai hussain<br>
woh kaun hai jo khaaflay ka zimmedaar hai hussain<br>
<br>
wo karbala se shaam jaa raha hai koi karwan<br>
wo gaysuwo se moo chupaye tashnakaam bibiyan<br>
galey may tauq-e-khaardar aur imam-e inso-jaan<br>
ke tere lakht-e-dil pa ek ye bhi baar hai hussain<br>
na koi dost hai na koi ghamgusaar hai hussain<br>
<br>
museebatein guzar gayi saubatain guzar gayi<br>
bayan na ho sakay kabhi jo aafatay guzar gayi<br>
nabi ke ahle bayt par qayamatay guzar gayi<br>
isi sabab ye kaayanat sogwar hai hussain<br>
yehi nawey shahid-e-jigar figaar hai hussain<br></p>

    </body>




</html>
